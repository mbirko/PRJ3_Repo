Hej Mathias,

 

Jeg har forsøgt at ringe til dig på 40220902, men får at vide nummeret ikke eksisterer.

 

Jeg har nogle generelle kommentarer til det fremsendte.

 

Umiddelbart er der tale om et ret ambitiøst projekt, men jeg ved selvfølgelig ikke hvor meget tid og penge I har til opgaven eller hvor langt I skal nå. Handler det fx om at skitsere projektet og foretage kodning således opgaven kan gøres operationel? Eller skal fartøjet reelt også ud at sejle og foretage målinger? Umiddelbart er det sidste nok vanskeligt da det vil kræve omkostningskrævende hardware.

 

Og så lige et par kommentarer til jeres tekst.

 

-          NOVANA programmet har i dag ikke stationære dataopsamlingsstatioer i de enkelte søer; den station jeg nævnte har vi placeret i en sø hvor vi har et større restaureringsprojekt kørende og som derfor følges tæt. LoRaWan setup’et er etableret af samme årsag. I NOVANA søerne foretages dataindsamling manuelt i forbindelse med faste tilsyn.

-          De foreslåede måleparametre er alle fornuftige og yderst relevante parametre. Ud over ilt, temp., og pH, vil det være relevant at måle fx klorofyl (som mål for algemængden), phycocyanin (et mål for blågrønalger), ledningsevne. Men ilt, temp og pH er de vigtigste.

-          Vedr. Måledybder vil jeg foreslå overfladen (0,5 m) og for hver meter til bunden, hvor bund er 0,5 over sedimentoverfladen (vigtigt sonden ikke går i bunden). Det sidste betyder det er vigtigt jeres fartøj måler dybden i det enkelte målepunkt og således ikke sænker sonden længere ned end til 0,5 over bunden.

-          Vedr. målefrekvens, så er det vigtigt at få minimum daglige målinger, men også gerne dag/nat målinger og endnu bedre nat/morgen/midt/aften, men alt sammen afhænger selvfølgelig af søstørrelse, batterikapacitet etc.

-          Sonden vi arbejder med er en AquaTroll sonde hvorpå vi kan montere forskellige sensorer.  Sonden er forholdsvis stor, ca. 0,5 m høj og ca. 1 kg (mit gæt), dvs denne stille også krav til fartøjet og dettes manøvredygtighed.

 

Dette var mine umiddelbare kommentarer. Beklager det sene svar.

 

Mvh Torben 
